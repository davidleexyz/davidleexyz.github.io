### 如梦令
常记溪亭日暮 沉醉不知归路
兴尽晚回舟 误入藕花深处
争渡争渡 惊起一滩鸥鹭

### 如梦令
昨夜雨疏风骤 浓睡不消残酒
试问卷帘人 却道海棠依旧
知否知否 应是绿肥红瘦

### 怨王孙
湖上风来波浩渺 秋已暮 红稀香少
水光山色与人亲 说不尽 无穷好
莲子已成荷叶老 清露洗 萍花汀草
眠沙鸥鹭不回头 似也恨 人归早

